{"componentChunkName":"component---src-templates-post-js","path":"/poradniki/wspolwlasnosc-samochodu/","result":{"data":{"wordpressPost":{"title":"Współwłasność samochodu – ile kosztuje OC ze współwłaścicielem i z czym wiąże się dzielenie pojazdu z innym kierowcą?","content":"<div class=\"insurer-advice list\">\n<h2>Z tego artykułu dowiesz się:</h2>\n<ol>\n<li><a href=\"#po-co-kierowcy-wspolwlasnosc-pojazdu\">&nbsp; Po co kierowcy decydują się na współwłasność pojazdu?</a></li>\n<li><a href=\"#czy-zglaszac-dodatkowych-kierowcow-i-wspolwlascicieli-samochodu\">&nbsp; Czy trzeba zgłaszać ubezpieczycielowi dodatkowych użytkowników i współwłaścicieli samochodu?</a></li>\n<li><a href=\"#jak-zglosic-wspolwlasciciela-pojazdu\">&nbsp; Co należy zrobić, żeby zgłosić współwłaściciela pojazdu?</a></li>\n<li><a href=\"#czy-wspolwlasnosc-auta-zobowiazuje\">&nbsp; Czy współwłasność auta jest opłacalna i jakie zobowiązania powoduje?</a></li>\n</ol>\n</div>\n<h2 id=\"po-co-kierowcy-wspolwlasnosc-pojazdu\">Współwłasność auta – po co kierowcy to robią?</h2>\n<p>O współwłasności pojazdu możemy mówić wtedy, gdy samochód jest w posiadaniu przynajmniej dwóch osób. Młody czy starszy, doświadczony czy zupełny laik, kierowca czy nawet osoba nieposiadająca prawa jazdy &#8211; zasadniczo każdy może zostać współwłaścicielem samochodu. Niepełnoletni również. Najczęściej jednak jest nim bardziej doświadczony członek rodziny, który może pochwalić się bezszkodową historią jazdy i posiada wypracowane zniżki. Początkujący kierowca, zanim zapracuje na własne, musi liczyć się z niezbyt korzystną wyceną polisy. Często składki osób między 18 a 25 rokiem życia sięgają kilku tysięcy złotych. W sierpniu 2019 roku młodzi kierowcy płacili za ubezpieczenie komunikacyjne średnio 1626 zł.</p>\n<p>Użytkowanie samochodu wspólnie z tatą czy dziadkiem, który za bezszkodową jazdę uzyskał już maksymalne 60% zniżki pozwoli mu nieco obniżyć cenę polisy. W porównywarce OC Mubi składka ubezpieczeniowa dla młodego kierowcy ze współwłaścicielem pojazdu wyniosła średnio 1268 zł. To prawie 400 zł mniej, które można przeznaczyć chociażby na zakup paliwa.</p>\n<h3>Cena OC młodego kierowcy i młodego kierowcy ze współwłaścicielem pojazdu – porównanie</h3>\n<p>Ile za OC zapłaciłby 20-letni pan Adrian, mieszkaniec Opola, który jest właścicielem Audi A3 z 2009 roku? Jeśli byłby jedynym posiadaczem pojazdu i ubezpieczał go sam, za OC z ASS zapłaciłby w Mubi 1665 zł (AXA Direct). Z kolei, gdyby zdecydował się na współdzielenie tego samego auta ze swoim tatą – 50-letnim kierowcą, który jeździ bezszkodowo od 32 lat, ich składka za tę samą polisę wyniosłaby nieco mniej, bo 1593 zł (AXA Direct). Różnica w cenie OC byłaby już znaczna, gdyby pan Adrian został drugim współwłaścicielem Audi i korzystał z niego tylko okazjonalnie. <a href=\"https://mubi.pl/ubezpieczenie-samochodu/oc/\">Ubezpieczenie OC auta</a> zostałoby wycenione wówczas na 984 zł (MTU24.pl).</p>\n<table>\n<tbody>\n<tr>\n<td>Cena OC młodego kierowcy</td>\n<td>1665 zł</td>\n</tr>\n<tr>\n<td>Cena OC młodego kierowcy (główny właściciel) ze współwłaścicielem</td>\n<td>1593 zł</td>\n</tr>\n<tr>\n<td>Cena OC kierowcy (główny właściciel) z młodym współwłaścicielem</td>\n<td>984 zł</td>\n</tr>\n</tbody>\n</table>\n<h2 id=\"czy-zglaszac-dodatkowych-kierowcow-i-wspolwlascicieli-samochodu\">Współwłaściciel samochodu a OC – czy ubezpieczyciel musi wiedzieć, że samochodu używa drugi kierowca?</h2>\n<p>Pewnie niejednemu kierowcy przeszło przez myśl pytanie: czy właściwie trzeba zgłaszać do TU dodatkowych kierowców? Odpowiedź brzmi: tak, trzeba zgłosić ten fakt ubezpieczycielowi przy zawieraniu umowy. Bez względu na to, czy z samochodu korzysta początkujący, czy już obyty na drodze. Zatajenie tej informacji w każdej z możliwych sytuacji jest niekorzystne dla właściciela i kierowcy.</p>\n<p><b>Po pierwsze…</b></p>\n<p>Jeśli młody kierowca nie będzie widniał w dokumentach i ewidencji ubezpieczyciela, jego polisa nigdy nie będzie na tyle przystępna cenowo, żeby opłacało mu się kupić ją bez współwłaściciela samochodu. OC jest bowiem wyliczane przez towarzystwa ubezpieczeniowe w dużej mierze na podstawie doświadczenia na drodze, historii wypadkowej, a co za tym idzie – uzyskanych zniżek. A tych nie wypracuje nawet jeśli będzie korzystał z pojazdu bezszkodowo przez wiele lat. Musi pozostawić po sobie ślad w dokumentach.</p>\n<p><b>Po drugie…</b></p>\n<p>Co, jeśli niezgłoszony do ubezpieczenia użytkownik pojazdu spowoduje wypadek? Prawda wyjdzie na jaw, a to tylko początek kłopotów. W takiej sytuacji firma ubezpieczeniowa ma prawo dokonać rekalkulacji składki i domagać się zapłacenia dodatkowej części. Bo ta na pewno będzie wyższa. Poza tym może wypłacić niższe odszkodowanie (w przypadku autocasco).</p>\n<h2 id=\"jak-zglosic-wspolwlasciciela-pojazdu\">Współwłaściciel samochodu – wniosek o dopisanie współwłaściciela</h2>\n<p>Żeby móc korzystać ze wszystkich praw i obowiązków wynikających ze współwłasności auta, konieczne jest zgłoszenie drugiego właściciela w odpowiednim Wydziale Komunikacji i wpisanie do dowodu rejestracyjnego pojazdu. Żeby tego dokonać, konieczna jest obecność wszystkich współwłaścicieli samochodu. Wniosek, który należy wypełnić i podpisać można pobrać ze strony Biura Informacji Publicznej właściwego miasta.</p>\n<p>Jak zgłosić współwłaściciela samochodu krok po kroku? Dowiesz się z artykułu: Współwłasność pojazdu od strony formalnej – co trzeba wiedzieć?</p>\n<h2 id=\"czy-wspolwlasnosc-auta-zobowiazuje\">Korzyści i zagrożenia spowodowane współwłasnością pojazdu – prawa i obowiązki współwłaścicieli samochodu</h2>\n<p>Współdzielenie pojazdu ma swoje plusy i minusy. Każdy ze współwłaścicieli czerpie korzyści płynące ze współwłasności auta, ale też sporo ryzykuje. Wszyscy posiadacze mają też swoje prawa i obowiązki. Jak współwłasność samochodu wygląda w rzeczywistości?</p>\n<h3>Podatek od czynności cywilnoprawnych – kiedy współwłaściciele są zobowiązani do jego zapłaty?</h3>\n<p>Jeśli dwie osoby kupiły wspólnie używany pojazd na podstawie umowy kupna-sprzedaży, powinny złożyć druk PCC-3 i PCC-3/A. Wysokość podatku wynosi 2% wartości auta. Zasadniczo opłatę wnosi właściciel składający druk PCC-3, a drugi dokument jest jedynie informacją o współwłaścicielu. Jednak warto podzielić te koszty pomiędzy wszystkich nabywców auta.</p>\n<p>Z podatku zwolnieni są współwłaściciele, którzy zostali dopisania do dowodu rejestracyjnego na podstawie otrzymanej darowizny od członka najbliższej rodziny (np. małżonka, rodzica, rodzeństwa), a wartość darowizny nie przekroczyła 9637 zł  (w ciągu ostatnich 5 lat).</p>\n<h3>Rejestracja i ubezpieczenie pojazdu – czy wszyscy właściciele muszą być obecni przy dopełnianiu formalności?</h3>\n<p>Rejestracji i ubezpieczenia samochodu kupionego na dwóch lub więcej współwłaścicieli może dokonać jedna osoba (zarówno główny właściciel, jak i któryś ze współwłaścicieli samochodu). Przed wizytą w Wydziale Komunikacji i w towarzystwie ubezpieczeniowym warto jednak zadbać o spisanie pełnomocnictwa pozostałych współwłaścicieli.</p>\n<h3>Wypadek spowodowany przez współwłaściciela samochodu – zniżki stracą obydwaj!</h3>\n<p>Młodzi kierowcy, którzy powinni być szczególnie zainteresowani tematem współwłasności samochodu, w 2018 roku spowodowali ponad 5,5 tys. wypadków – tak wynika z raportu Komendy Głównej Policji Wypadki drogowe w Polsce w 2018 roku. Ponad 35% z nich było spowodowane nadmierną prędkością.</p>\n<p>Statystyki te pozwalają uświadomić sobie, dlaczego młodzi kierowcy płacą dużo więcej za OC niż ich doświadczeni koledzy. Ryzyko spowodowania szkody w ich przypadku rośnie, a wraz z nim wzrasta ryzyko dla współwłaściciela pojazdu. Bez względu na to, który ze współwłaścicieli spowoduje stłuczkę, odbije się to na cenie polisy każdego z nich i obydwaj stracą swoje zniżki.</p>\n<p>Jest jednak sposób na ich zachowanie. Ochrona zniżek to dodatkowe ubezpieczenie, które można dokupić do polisy komunikacyjnej. O tym, czym jest ochrona zniżek, jakie niesie korzyści i kto powinien z niej skorzystać, można przeczytać w artykule: Ochrona zniżek – jak działa i czy warto mieć?</p>\n<h3>Sprzedaż samochodu – konieczna jest zgoda obu współwłaścicieli</h3>\n<p>Skoro samochód jest własnością kilku osób, każda z nich musi wyrazić zgodę na jego zbycie i poświadczyć to własnoręcznym podpisem na umowie kupna-sprzedaży. Jeden właściciel nie może zatem podejmować tak ważnych decyzji bez drugiego współwłaściciela. Możliwe jest jednak zbycie swoich udziałów. Czy to na rzecz drugiego współwłaściciela, czy też na rzecz innego członka rodziny, znajomego lub nawet zupełnie obcej osoby.</p>\n<h2>FAQ – dodatkowe pytania o współwłasność samochodu</h2>\n<dl>\n<dd>\n<dt>Czy współwłaścicielem auta może zostać tylko członek rodziny?</dt>\n<dd>Nie. Współwłaścicielem równie dobrze może zostać znajomy. Bardziej opłacalne jest jednak współdzielenie pojazdu z kimś bliskim. Chociażby ze względu na ulgi związane z darowizną.</dd>\n<dt>Czy jako współwłaściciel może zostać zgłoszona do ubezpieczenia osoba, która nie została wpisana w dowodzie rejestracyjnym pojazdu?</dt>\n<dd>Niestety nie. Konieczne jest spisanie umowy kupna-sprzedaży lub aktu darowizny i zarejestrowanie auta na dwie osoby. Dopiero wtedy współwłaściciel może zostać zgłoszony do ubezpieczenia. Nie ma jednak przeciwwskazań, żeby inny kierowca korzystał z ubezpieczonego pojazdu, zarejestrowanego na jedną osobę. Wówczas powinien on być zgłoszony ubezpieczycielowi jako dodatkowy kierowca.</dd>\n<dt>Czy po zniesieniu współwłasności konieczna jest wymiana dowodu rejestracyjnego?</dt>\n<dd>To zależy od tego, czy z udziałów rezygnuje kierowca wpisany w dowodzie na pierwszym miejscu, czy jako kolejny współwłaściciel. W pierwszym przypadku wydanie nowego dokumentu będzie wskazane, natomiast w drugim wystarczy, że urzędnik wykreśli współwłaściciela z dowodu.</dd>\n</dl>\n","featured_media":null,"date":"3 wrzesień 2019","modified":"3 wrzesień 2019","author":{"name":"Monika Strzala","path":"/poradniki/author/monika-strzala/","description":"Redaktor z 2-letnim stażem w branży ubezpieczeniowej. Na swoim koncie ma publikacje zarówno w zakresie ubezpieczeń komunikacyjnych, jak i turystycznych. Zdobytą dotychczas wiedzą chętnie dzieli się z użytkownikami porównywarki Mubi, tworząc artykuły, które już przydały się setkom kierowców. Prywatnie melomanka, miłośniczka gotowania i podróży po Polsce.","avatar_urls":{"wordpress_96":"https://secure.gravatar.com/avatar/666078e8aa2b462035859c7fa074a798?s=96&d=mm&r=g"}}},"site":{"siteMetadata":{"title":"Gatsby Default Starter","description":"Kick off your next, great Gatsby project with this default starter. This barebones starter ships with the main Gatsby configuration files you might need."}}},"pageContext":{"isCreatedByStatefulCreatePages":false,"id":"eb26703e-4763-5ed0-b518-bf01ceb25e70"}}}