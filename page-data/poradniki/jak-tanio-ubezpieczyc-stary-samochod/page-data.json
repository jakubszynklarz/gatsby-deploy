{"componentChunkName":"component---src-templates-post-js","path":"/poradniki/jak-tanio-ubezpieczyc-stary-samochod/","result":{"data":{"wordpressPost":{"title":"Jak tanio ubezpieczyć stary samochód?","content":"<p>&nbsp;</p>\n<div class=\"insurer-advice list\">\n<h2>Z naszego artykułu dowiesz się:</h2>\n<ol>\n<li><a href=\"#jak-na-cene-oc-wplywaja-parametry-samochodu\"> Jak na cenę OC wpływają parametry samochodu?</a></li>\n<li><a href=\"#jak-tanio-ubezpieczyc-stary-samochod-dzieki-porownaniu-ofert\"> Jak tanio ubezpieczyć stary samochód dzięki porównaniu ofert?</a></li>\n<li><a href=\"#jak-znalezc-tanie-ac-dla-starego-samochodu\"> Jak znaleźć tanie AC dla starego samochodu?</a></li>\n<li><a href=\"#jak-tanio-ubezpieczyc-stary-samochod-dzieki-platnosci-promocyjnej\"> Jak tanio ubezpieczyć stary samochód dzięki płatności promocyjnej?</a></li>\n<li><a href=\"#jak-tanio-ubezpieczyc-stary-samochod-dzieki-bezpiecznej-jezdzie\"> Jak tanio ubezpieczyć stary samochód dzięki bezpiecznej jeździe?</a></li>\n<li><a href=\"#jak-obnizyc-cene-oc-dzieki-wspolwlascicielowi\"> Jak obniżyć cenę OC dzięki współwłaścicielowi?</a></li>\n<li><a href=\"#ubezpieczenie-samochodu-zabytkowego\"> Ubezpieczenie samochodu zabytkowego</a></li>\n</ol>\n</div>\n<p>Jak wynika z raportu Europejskiego Stowarzyszenia Producentów Pojazdów ACEA, Polacy poruszają się coraz nowszymi samochodami. Jednak średni wiek pojazdów jeżdżących po polskich drogach wynosi ponad 13 lat. Oznacza to, że auta z Polski należą do jednych z najstarszych w całej Unii Europejskiej.</p>\n<h2 id=\"jak-na-cene-oc-wplywaja-parametry-samochodu\">Parametry samochodu a cena OC</h2>\n<p>Każdy samochód, niezależnie od wieku, powinien być objęty obowiązkowym ubezpieczeniem odpowiedzialności cywilnej. Zakres OC jest uregulowany prawnie. Nie różni się więc w poszczególnych towarzystwach ubezpieczeniowych. Nietrudno jednak zauważyć znaczne różnice w cenie ubezpieczenia. Cena OC zależy zarówno od parametrów pojazdu, jak i tego, kto jest jego właścicielem.</p>\n<p>W jaki sposób parametry samochodu wpływają na cenę ubezpieczenia? Poszczególne właściwości auta są oceniane przez towarzystwa ubezpieczeniowe pod kątem bezpieczeństwa. Jeśli poruszasz się samochodem, który z perspektywy ubezpieczyciela wydaje się bezpieczny, możesz liczyć na atrakcyjniejszą ofertę ubezpieczenia.</p>\n<p>Tymczasem wiek pojazdu nie wpływa pozytywnie na prawdopodobieństwo wystąpienia szkody. Z upływem lat sprawność samochodu maleje, zaś możliwość wzięcia udziału w wypadku lub kolizji wzrasta. Stąd też nastawienie towarzystw ubezpieczeniowych, którzy niechętnie obniżają koszty ubezpieczenia, gdy ryzyko zdarzenia drogowego okazuje się wysokie.</p>\n<h2 id=\"jak-tanio-ubezpieczyc-stary-samochod-dzieki-porownaniu-ofert\">Porównanie &#8211; klucz do taniego OC</h2>\n<p>Są jednak sposoby, aby właściciel wiekowego pojazdu mógł tanio ubezpieczyć swoje cztery kółka. Jak wspomniano, cena OC zależy zarówno od parametrów samochodu, jak i informacji na temat jego właściciela. Ale to tylko pół prawdy.</p>\n<p>Ceny ubezpieczeń komunikacyjnych różnią się także z powodu odmiennych sposobów kalkulacji składki oraz różnych strategii rynkowych, które obierają firmy ubezpieczeniowe. Innymi słowy, poszczególne towarzystwa ubezpieczeniowe mają własne sposoby obliczania składki ubezpieczeniowej oraz działania wobec klientów. Dlatego ten sam kierowca, który chce ubezpieczyć taki sam pojazd, w różnych towarzystwach otrzyma oferty zróżnicowane cenowo. Informacje na temat zróżnicowania stawek znajdziesz w artykule pod tytułem “<a href=\"https://mubi.pl/ubezpieczenie-samochodu/najtansze-oc/\">Najtańsze OC 2019 – jak znaleźć najtańszą polisę OC i obniżyć składkę ubezpieczenia samochodu?</a>”.</p>\n<p>Sposobem na tanie ubezpieczenie starego samochodu jest więc porównanie ofert różnych ubezpieczycieli. W ten sposób możemy znaleźć OC w najniższej cenie.</p>\n<h2 id=\"jak-znalezc-tanie-ac-dla-starego-samochodu\">OC i AC starego samochodu &#8211; tańsze w pakiecie</h2>\n<p>W przypadku starych samochodów koszt ubezpieczenia AC bywa dość duży. Nie ma w tym nic dziwnego. Z wiekiem możliwość wystąpienia szkód na własnym pojeździe rośnie. Poza tym koszt naprawy awarii wiekowego auta może okazać się bardzo wysoki w porównaniu z jego wartością rynkową. Jednakże zdarza się, że łączny pakiet OC + AC dla starego samochodu okazuje się tańszy od osobnych ubezpieczeń OC oraz autocasco.</p>\n<p>AC dla starego pojazdu będzie tańsze również, gdy:</p>\n<ul>\n<li>decydujemy się na udział własny (kwotę, którą dopłacimy do likwidacji szkody);</li>\n<li>rezygnujemy z oryginalnych części (zastosujemy tańsze zamienniki);</li>\n<li>wybierzemy likwidację szkody na podstawie kosztorysu (odszkodowanie zgodne z kosztorysem otrzymamy na konto, aby samodzielnie zorganizować naprawę);</li>\n<li>wniesiemy do umowy autocasco amortyzację części (ubezpieczyciel obniży ich wartość w trakcie sporządzania kosztorysu).</li>\n</ul>\n<p>Szczególnie trudne do znalezienia wydaje się atrakcyjne ubezpieczenie AC dla samochodów powyżej 10 lat. Niektóre firmy ubezpieczeniowe nawet nie oferują autocasco dla pojazdów, które mają więcej niż 10-15 lat. Sposobem na rozszerzenie obowiązkowego ubezpieczenia w przypadku starego samochodu jest kupno AC mini, a więc ograniczonej ochrony. Przeważnie obejmuje ona tylko kradzież oraz szkodę całkowitą. <a href=\"https://mubi.pl/poradniki/minicasco-ac-dla-mniej-wymagajacych/\">Więcej o minicasco przeczytasz tutaj.</a></p>\n<h2 id=\"jak-tanio-ubezpieczyc-stary-samochod-dzieki-platnosci-promocyjnej\">OC starego auta tańsze przez internet</h2>\n<p>Okazuje się, że sposobem na znalezienie taniego OC dla starszego samochodu może być kupno ubezpieczenia komunikacyjnego przez internet. Sieć nie tylko ułatwia wyszukanie atrakcyjnej oferty i usprawnia dokonywanie zakupu. Okazuje się, że niektóre towarzystwa ubezpieczeniowe oferują zniżki dla klientów, którzy kupują ubezpieczenie samochodu (także starego) przez internet.</p>\n<h2 id=\"jak-tanio-ubezpieczyc-stary-samochod-dzieki-bezpiecznej-jezdzie\">Tanie OC starego samochodu dla doświadczonego kierowcy</h2>\n<p>Z punktu widzenia firm ubezpieczeniowych, spory wiek samochodu jest jego minusem. Inaczej jednak ubezpieczyciele zapatrują się na wiek właściciela pojazdu. Kierowca, który ma dłuższy staż za kółkiem może liczyć na tańsze OC. Warunkiem jest bezwypadkowa historia ubezpieczenia. Sposobem na obniżenie kosztów ubezpieczenia okazuje się zatem uzyskanie zniżek za bezpieczną jazdę.</p>\n<h2 id=\"jak-obnizyc-cene-oc-dzieki-wspolwlascicielowi\">Tanie OC ze współwłaścicielem</h2>\n<p>W takim razie, co zrobić, jeśli nie jesteś doświadczonym kierowcą? Młody kierowca, który porusza się wiekowym autem, może skorzystać ze zniżek wypracowanych przez kierowcę z dłuższym stażem. Wystarczy, aby doświadczony kierowca (na przykład członek najbliższej rodziny) stał się współwłaścicielem samochodu. Ustanawiając doświadczoną osobę współwłaścicielem pojazdu, uzyskujesz zniżkę za lata bezpiecznej jazdy. Dzięki temu ubezpieczenie nawet starego samochodu będzie tańsze.</p>\n<h2 id=\"jak-obnizyc-cene-oc-dzieki-wspolwlascicielowi\">Tanie OC ze współwłaścicielem</h2>\n<p>W takim razie, co zrobić, jeśli nie jesteś doświadczonym kierowcą? Młody kierowca, który porusza się wiekowym autem, może skorzystać ze zniżek wypracowanych przez kierowcę z dłuższym stażem. Wystarczy, aby doświadczony kierowca (na przykład członek najbliższej rodziny) stał się współwłaścicielem samochodu. Ustanawiając doświadczoną osobę współwłaścicielem pojazdu, uzyskujesz zniżkę za lata bezpiecznej jazdy. Dzięki temu ubezpieczenie nawet starego samochodu będzie tańsze.</p>\n<h2 id=\"ubezpieczenie-samochodu-zabytkowego\">Ubezpieczenie samochodu zabytkowego</h2>\n<p>Inaczej wygląda ubezpieczenie samochodu powyżej 25 lat. Taki pojazd może uchodzić za zabytkowy. Samochody zabytkowe spełniają następujące warunki:</p>\n<ul>\n<li>Pojazd ma minimum 25 lat;</li>\n<li>Model nie jest produkowany od 15 lat;</li>\n<li>Pojazd składa się przynajmniej w 75% z oryginalnych części.</li>\n</ul>\n<p>W uzasadnionych przypadkach, za auto zabytkowe może zostać uznany pojazd, który nie spełnia wszystkich wymienionych warunków. Niemniej samochód uczestniczył w ważnych wydarzeniach historycznych czy też cechuje się unikalnymi rozwiązaniami konstrukcyjnymi. Wówczas również kwalifikuje się do bycia zabytkiem i uzyskania żółtych tablic rejestracyjnych.</p>\n<p>Posiadanie samochodu historycznego uprawnia <strong>do korzystania z krótkoterminowego OC</strong>. Taka umowa może być zawarta na okres nie krótszy niż 30 dni i nie dłuższy niż rok. Po wygaśnięciu umowy, ubezpieczenie nie wznawia się automatycznie. Zawarcie krótkoterminowego OC umożliwia chwilowe poruszanie się autem, na przykład na czas zlotu zabytkowych pojazdów. Jednakże całoroczna jazda wymaga pełnoterminowego OC.</p>\n<p>Chcąc tanio ubezpieczyć samochód zabytkowy, można porównać oferty różnych ubezpieczycieli. Jednakże wybór okazuje się mniejszy. Niektórzy ubezpieczyciele nie oferują ochrony dla aut historycznych. Szczęśliwie istnieją towarzystwa ubezpieczeniowe, które mają w ofercie ubezpieczenia OC dla samochodów zabytkowych. Warto również sprawdzić ubezpieczyciela, który aktualnie współpracuje z Polskim Związkiem Motorowym. Wcześniej było to PZU, w tym roku Compensa. Dzięki współpracy, właściciel 25-letniego pojazdu otrzyma w danym towarzystwie ubezpieczeniowym 70% zniżki na OC. Warunkiem jest członkostwo w jakimkolwiek automobilklubie lub karta PZM i bezszkodowa jazda przez ostatnie 12 miesięcy.</p>\n<p>W celu objęcia samochodu zabytkowego ochroną autocasco należy udać się do rzeczoznawcy, który wyceni wartość pojazdu i pomoże w ustaleniu sumy ubezpieczenia. Jednak nie wszystkie towarzystwa ubezpieczeniowe oferują AC dla aut zabytkowych.</p>\n<div class=\"recapitulation\">\n<h3>Podsumowanie</h3>\n<ul>\n<li>Na cenę OC wpływają między innymi parametry pojazdu, w tym wiek. Ubezpieczenie starszych samochodów jest częstokroć droższe od ubezpieczenia młodszych aut.</li>\n<li>Istnieje kilka sposobów na tańsze ubezpieczenie starych samochodów: porównanie ofert różnych ubezpieczycieli, zakup łącznego pakietu OC + AC, zakup autocasco o ograniczonym zakresie (AC mini, minicasco), skorzystanie ze zniżek za zakup przez internet, bezpieczną jazdę bądź dzięki ustanowieniu współwłaściciela.</li>\n<li>Samochody zabytkowe spełniają następujące kryteria: mają minimum 25 lat, nie są produkowane od 15 lat, składają się w 75% z niezmienionych części lub też uczestniczyły w wydarzeniach historycznych bądź zastosowano w nich unikalne rozwiązania konstrukcyjne.</li>\n<li>Niektóre towarzystwa ubezpieczeniowe w ogóle nie oferują ubezpieczenia samochodów zabytkowych.</li>\n<li>Kierowcy zrzeszeni w jakimkolwiek automobilklubie lub posiadający kartę Polskiego Związku Motorowego mogą otrzymać zniżkę 70% na OC. Zniżkę oferuje Compensa.</li>\n<li>Samochód zabytkowy może być objęty krótkoterminowym OC. Umowa krótkoterminowa zawierana jest na minimum 30 dni i maksimum 12 miesięcy.</li>\n</ul>\n</div>\n","featured_media":{"link":"https://evenbi10.vot.pl/stare-auto/"},"date":"3 październik 2019","modified":"1 październik 2019","author":{"name":"Piotr Malczynski","path":"/poradniki/author/piotr-malczynski/","description":"Z branżą ubezpieczeniową związany od kilku lat. Wcześniej sprzedawał ubezpieczenia oraz obsługiwał je posprzedażowo. Dziś dzieli się swoją wiedzą, pisząc artykuły na temat produktów ubezpieczeniowych.","avatar_urls":{"wordpress_96":"https://secure.gravatar.com/avatar/14424031868763a5591f05589862c444?s=96&d=mm&r=g"}}},"site":{"siteMetadata":{"title":"Gatsby Default Starter","description":"Kick off your next, great Gatsby project with this default starter. This barebones starter ships with the main Gatsby configuration files you might need."}}},"pageContext":{"isCreatedByStatefulCreatePages":false,"id":"031929fe-498f-5fab-885e-f41e2a39630a"}}}