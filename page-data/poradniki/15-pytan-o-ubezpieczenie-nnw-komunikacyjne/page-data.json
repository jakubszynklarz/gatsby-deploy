{"componentChunkName":"component---src-templates-post-js","path":"/poradniki/15-pytan-o-ubezpieczenie-nnw-komunikacyjne/","result":{"data":{"wordpressPost":{"title":"15 pytań o ubezpieczenie NNW komunikacyjne. Kierowcom brakuje tej wiedzy, a Tobie?","content":"<div class=\"insurer-advice list\">\n<h2>Z tego artykułu dowiesz się:</h2>\n<ol>\n<li><a href=\"#co-to-jest-nnw-komunikacyjne\"> Co to jest NNW komunikacyjne?</a></li>\n<li><a href=\"#co-obejmuje-nnw-samochodowe\"> Co obejmuje NNW samochodowe?</a></li>\n<li><a href=\"#czy-ubezpieczenie-nnw-pokrywa-koszt-leczenia\"> Czy ubezpieczenie NNW pokrywa koszty leczenia?</a></li>\n<li><a href=\"#jak-wybrac-sume-ubezpieczenia-nnw\"> Jak wybrać sumę ubezpieczenia NNW?</a></li>\n<li><a href=\"#czy-nnw-kierowcy-rozni-sie-od-nnw-pasazera\"> Czy NNW kierowcy różni się od NNW pasażera?</a></li>\n<li><a href=\"#w-jakiej-firmie-mozna-kupic-najtaniej-nnw-komunikacyjne\"> W jakiej firmie można kupić najtaniej NNW komunikacyjne?</a></li>\n<li><a href=\"#czy-mozna-kupic-nnw-krotkoterminowe\"> Czy można kupić NNW krótkoterminowe?</a></li>\n<li><a href=\"#czy-mozna-kupic-nnw-ubezpieczajac-przyczepke\"> Czy można kupić NNW, ubezpieczając przyczepkę?</a></li>\n<li><a href=\"#czy-nnw-jest-przypisane-do-samochodu\"> Czy NNW jest przypisane do samochodu?</a></li>\n<li><a href=\"#jak-i-kiedy-zglosic-szkode-z-nnw-komunikacyjnego\"> Jak i kiedy zgłosić szkodę z NNW komunikacyjnego?</a></li>\n<li><a href=\"#czy-mozna-dostac-odszkodowanie-z-roznych-ubezpieczen-nnw\"> Czy można dostać odszkodowania z różnych ubezpieczeń NNW?</a></li>\n<li><a href=\"#czy-nnw-obejmuje-ochrona-np-zlamanie-nogi-podczas-wysiadania-z-auta\"> Czy NNW obejmuje ochroną np. złamanie nogi podczas wysiadania z auta?</a></li>\n<li><a href=\"#jakie-sa-wylaczenia-odpowiedzialnosci-w-ubezpieczeniu-nnw\"> Jakie są wyłączenia odpowiedzialności w ubezpieczeniu NNW?</a></li>\n<li><a href=\"#jak-wypowiedziec-umowe-ubezpieczenia-nnw\"> Jak wypowiedzieć umowę ubezpieczenia NNW?</a></li>\n<li><a href=\"#dlaczego-warto-miec-nnw-komunikacyjne\"> Dlaczego warto mieć NNW komunikacyjne?</a></li>\n</ol>\n</div>\n<h2 id=\"co-to-jest-nnw-komunikacyjne\">Co to jest NNW komunikacyjne?</h2>\n<p><strong>NNW komunikacyjne to dobrowolne ubezpieczenie następstw nieszczęśliwych wypadków w Polsce i za granicą. Jest przeznaczone dla kierowcy i pasażerów ubezpieczonego pojazdu.</strong> Zwykle ochroną objęte są osoby podróżujące pojazdem w chwili zdarzenia, dlatego właściciel pojazdu nie podaje w umowie imion i nazwisk wybranych osób. Wyjątkiem jest np. PZU Auto NNW Max, które wymaga imiennego wskazania kierowcy i pasażerów w umowie.</p>\n<div class=\"insurer-advice example\" style=\"flex-direction: column;\">\n<h3 style=\"padding:0\">Co to jest nieszczęśliwy wypadek?</h3>\n<p>Towarzystwa ubezpieczeniowe podają własne definicje w ogólnych warunkach ubezpieczenia. Nieszczęśliwy wypadek to nagłe, nieprzewidywalne zdarzenie, wywołane siłami zewnętrznymi, będące bezpośrednią przyczyną uszkodzenia ciała lub śmierci osoby ubezpieczonej wbrew jej woli. Nieszczęśliwy wypadek w NNW komunikacyjnym jest zdarzeniem związanym z ruchem i używaniem pojazdu mechanicznego.</p>\n</div>\n<h2 id=\"co-obejmuje-nnw-samochodowe\">Co obejmuje NNW samochodowe?</h2>\n<p><strong>NNW komunikacyjne obejmuje przede wszystkim trwałe następstwa nieszczęśliwych wypadków związanych z ruchem lub używaniem pojazdu.</strong> Odszkodowanie z NNW jest wypłacane za śmierć, a także rozstrój zdrowia, uszkodzenia ciała kierowcy i pasażerów, jeśli doznali oni <strong>trwałych uszczerbków na zdrowiu</strong>. To oznacza, że w ciele osoby poszkodowanej wskutek wypadku zaszły trwałe zmiany. Np. skomplikowane złamanie kości udowej pasażerki nieodwracalnie ograniczyło jej sprawność ruchową.</p>\n<div class=\"insurer-advice example\" style=\"flex-direction: column;\">\n<h3 style=\"padding:0\">Kto dostanie odszkodowanie z NNW samochodowego?</h3>\n<p>Jeśli w ubezpieczonym 5-osobowym aucie będzie podróżować 7 osób, ubezpieczyciel wypłaci odszkodowanie maksymalnie 5 osobom (tylu, ile jest miejsc podanych w dowodzie rejestracyjnym auta). Świadczenie z NNW może otrzymać także sprawca wypadku.</p>\n<p>Ponadto firma ubezpieczeniowa może zastrzec, że nie wypłaci odszkodowania autostopowiczowi, który ucierpiał w wypadku wraz z innymi pasażerami i kierowcą pojazdu. Co ciekawe, ubezpieczyciel może objąć ochroną autostopowicza w ramach assistance, jeśli ta osoba potrzebuje natychmiastowego przewozu do szpitala. Wtedy wchodzi w grę wyższy cel &#8211; ratowanie życia ludzkiego. Takiej pomocy udziela np. PZU w ramach ubezpieczenia PZU Pomoc w Drodze.</p>\n</div>\n<p><strong>W przypadku śmierci kierowcy lub pasażera odszkodowanie jest przeznaczone dla rodziny zmarłej osoby.</strong> Umowa ubezpieczenia podaje, kto jest uprawniony do otrzymania pieniędzy i w jakiej kolejności świadczenie jest wypłacane. Pierwszeństwo ma żona lub mąż, następnie dzieci, rodzice i inni spadkobiercy. Jeśli zmarła osoba miała np. trójkę pełnoletnich dzieci, każda z tych osób otrzyma taką samą część odszkodowania.</p>\n<p><strong>Ubezpieczyciel może także zapłacić za usługi zakładu pogrzebowego</strong>, trumnę lub kremację i urnę.</p>\n<p>Ponadto dzięki NNW komunikacyjnemu możesz otrzymać świadczenie pokrywające koszt:</p>\n<ul>\n<li>leczenia szpitalnego (nawet jeśli nie będziesz mieć trwałego uszczerbku na zdrowiu, ale wymagana będzie operacja lub co najmniej kilkudniowa hospitalizacja),</li>\n<li>rehabilitacji,</li>\n<li>zakupu leków,</li>\n<li>zakupu sprzętu ortopedycznego i przedmiotów pomocniczych.</li>\n</ul>\n<p>Ubezpieczyciel może zadeklarować, że <strong>pokryje koszt zakupu protez i środków pomocniczych w rehabilitacji</strong> np. do 5000 zł lub 10% sumy ubezpieczenia, przy czym zwrotowi będą podlegały koszty poniesione w ciągu 2 lat od wypadku.</p>\n<p>Niektórzy ubezpieczyciele, np. Aviva, płacą także za <strong>operację plastyczną </strong>osoby poszkodowanej w ciągu 24 miesięcy od wypadku, oczywiście jeśli operacja jest konieczna ze względu np. na blizny.</p>\n<p>Ubezpieczyciele biorą pod uwagę również <strong>niezdolność do pracy wskutek wypadku.</strong> Jeśli obrażenia i leczenie osoby poszkodowanej uniemożliwia jej powrót do pracy zarobkowej, <strong>firma ubezpieczeniowa wypłaca procent lub promil sumy ubezpieczenia za każdy dzień bez pracy.</strong> Ponadto może opłacić <strong>przeszkolenie zawodowe dla osób, które stały się niepełnosprawne</strong> wskutek wypadku i nie mogą wykonywać dotychczasowej pracy.</p>\n<p><strong>NNW kierowcy i pasażerów obejmuje wypadki powstałe podczas:</strong></p>\n<ul>\n<li>ruchu ubezpieczonego pojazdu,</li>\n<li>wsiadania do pojazdu i wysiadania z niego,</li>\n<li>załadowywania, rozładowywania i wyładowywania pojazdu lub połączonej z nim przyczepy,</li>\n<li>pożaru, wybuchu lub eksplozji pojazdu,</li>\n<li>naprawy pojazdu np. po awarii na trasie,</li>\n<li>postoju,</li>\n<li>garażowania.</li>\n</ul>\n<h3>Czy NNW zapewnia ochronę także poza pojazdem?</h3>\n<p>Oczywiście możesz kupić ubezpieczenie NNW w życiu codziennym czy turystyczne, aczkolwiek niektóre firmy oferują specyficzne NNW dla właścicieli ubezpieczonych samochodów. Np. Proama ma ofertę <strong>NNW poza pojazdem</strong>, które obejmuje ochroną posiadacza auta i jego najbliższą rodzinę ze wspólnego gospodarstwa domowego na wypadek zdarzeń niezwiązanych z pojazdem mechanicznych.</p>\n<h2 id=\"czy-ubezpieczenie-nnw-pokrywa-koszt-leczenia\">Czy NNW obejmuje zwrot kosztów leczenia?</h2>\n<p>Tak, przy czym firma ubezpieczeniowa może określić, że pokrywa koszty niezbędnego leczenia tylko w Polsce i do określonej kwoty, np. 2 000 zł czy 10% sumy ubezpieczenia. Jednym z warunków wypłaty odszkodowania może być także np. minimum 5-dniowa hospitalizacja. Podstawą do wypłaty świadczenia są rachunki lub faktury.</p>\n<h2 id=\"jak-wybrac-sume-ubezpieczenia-nnw\">Jak wybrać sumę ubezpieczenia NNW?</h2>\n<p>Od 5 000 zł do nawet 500 000 zł może wynosić suma ubezpieczenia NNW komunikacyjnego. To kwota, na podstawie której ustala się wysokość odszkodowania. Im wyższa suma &#8211; tym większe odszkodowanie, ale też składka.</p>\n<h3>Jak zatem wybrać sumę NNW?</h3>\n<p><strong>W podjęciu decyzji pomoże Ci tabela norm oceny procentowej trwałego uszczerbku na zdrowiu.</strong> Tabela podaje, jak duży uszczerbek na zdrowiu stanowi dane uszkodzenie ciała, np.:</p>\n<ul>\n<li>upośledzenie ostrości słuchu,</li>\n<li>utrata oka,</li>\n<li>oszpecenie twarzy (powypadkowe blizny),</li>\n<li>złamania żeber,</li>\n<li>stłuczenie aparatu więzadłowego kręgosłupa,</li>\n<li>zwichnięcie palca stopy itp.</li>\n</ul>\n<p>Odszkodowanie z NNW jest iloczynem trwałego uszczerbku na zdrowiu i sumy ubezpieczenia. <strong>To proste równanie: % uszczerbku na zdrowiu x suma ubezpieczenia = odszkodowanie.</strong></p>\n<div class=\"insurer-advice example\" style=\"flex-direction: column;\">\n<h3 style=\"padding:0\">Obliczamy odszkodowanie za trwały uszczerbek na zdrowiu</h3>\n<p style=\"display:block\"><a href=\"https://www.pzu.pl/_fileserver/item/1508332\">Tabela norm oceny procentowej trwałego uszczerbku na zdrowiu PZU</a> podaje, że złamanie kości udowej stanowi od 1% do 40% uszczerbku na zdrowiu &#8211; w zależności od zniekształceń, ograniczenia ruchów, zaburzeń chodu itp. Jeśli suma ubezpieczenia NNW wynosi 20 000 zł, odszkodowanie może wynosić od 200 zł do 8 000 zł. Przy sumie w wysokości 100 000 zł osoba poszkodowana może dostać od 1 000 zł do nawet 40 000 zł.<br />\nJeśli różnica w składce między ubezpieczeniami o różnej sumie wynosi np. 50 zł, warto ją dopłacić, aby otrzymać nawet 5-krotnie wyższe odszkodowanie po wypadku samochodowym.</p>\n</div>\n<p>Suma ubezpieczenia jest zwykle identyczna dla kierowcy i pasażerów. Co ważne, jest ustalana na jedną osobę i na każdy wypadek, niezależnie od ich liczby w okresie ubezpieczenia.</p>\n<p>Co to oznacza?</p>\n<p>Załóżmy, że suma NNW wynosi 100 000 zł.</p>\n<p>Kierowca z 5% uszczerbkiem otrzyma odszkodowanie w wysokości 5 000 zł, pierwszy pasażer z 25% uszczerbkiem &#8211; 25 000 zł, a drugi pasażer z 1% uszczerbkiem &#8211; 1 000 zł. Jeśli kilka miesięcy później ten sam samochód będzie uczestniczył w wypadku, ale z innymi pasażerami, oni również dostaną odszkodowania liczone od 100 000 zł.</p>\n<h2 id=\"czy-nnw-kierowcy-rozni-sie-od-nnw-pasazera\">Czym się różni NNW dla kierowcy od NNW dla pasażerów?</h2>\n<p>Niektóre firmy ubezpieczeniowe oferują NNW przeznaczone wyłącznie dla kierowców. O ile w standardowym wariancie suma ubezpieczenia jest taka sama dla wszystkich osób objętych ochroną, o tyle NNW dla kierowcy może mieć wyższą sumę tylko dla niego lub chronić wyłącznie jedną osobę.</p>\n<p>Jest tak <strong>NNW Allianz w wariancie podstawowym</strong>, który chroni tylko kierowcę &#8211; do 10 000 zł. W <strong>wariancie rozszerzonym NNW Allianz</strong> chroni i kierowcę, i pasażerów, ale:</p>\n<ul>\n<li>wszyscy są ubezpieczeni na 50 000 zł na wypadek trwałego uszczerbku na zdrowiu,</li>\n<li>kierowca jest ubezpieczony na 150 000 zł, a pasażerowie na 50 000 zł na wypadek śmierci.</li>\n</ul>\n<p>Z kolei <strong>NNW Generali dla kierowcy</strong> z sumą do 100 000 zł oferuje ochronę niezależnie od pojazdu, który prowadzi wskazana w ubezpieczeniu osoba.</p>\n<h2 id=\"w-jakiej-firmie-mozna-kupic-najtaniej-nnw-komunikacyjne\">Gdzie można kupić najtaniej NNW komunikacyjne?</h2>\n<p>Aviva oferuje NNW samochodowe już <strong>od 60 zł za 12 miesięcy</strong>, Axa &#8211; <strong>od 49 zł za 12 miesięcy</strong>. Cena ubezpieczenia zależy od wielu czynników, m.in.:</p>\n<ul>\n<li>profilu kierowcy,</li>\n<li>danych samochodu,</li>\n<li>historii ubezpieczenia,</li>\n<li>zakupu pakietu ubezpieczeń.</li>\n</ul>\n<p>Zakres ochrony i suma ubezpieczenia mogą się diametralnie różnić w zależności od TU, dlatego porównaj oferty, aby <strong>uniknąć utraty korzyści</strong> (np. 2-krotnie wyższej sumy ubezpieczenia za tę samą składkę) i <strong>przepłacenia</strong>.</p>\n<p><strong>Na szczęście jest kalkulator ubezpieczeń Mubi, dzięki któremu możesz szybko porównać pakiety komunikacyjne. </strong></p>\n<p>Zobacz, jak różnią się oferty z NNW dla 34-letniej Amelii z Wrocławia, mającej prawo jazdy od 17 lat i bezszkodową historię ubezpieczenia, właścicielki Volkswagena Passata Alltracka z 2013 r. (benzyna, 1984 cm3).</p>\n<table>\n<tbody>\n<tr>\n<td><b>Firma ubezpieczeniowa (kolejność alfabetyczna)</b></td>\n<td><b>Oferta</b></td>\n<td><b>Cena</b></td>\n<td><b>Suma ubezpieczenia NNW</b></td>\n</tr>\n<tr>\n<td>Aviva</td>\n<td>OC + NNW + assistance</td>\n<td>837 zł</td>\n<td>50 000 zł</td>\n</tr>\n<tr>\n<td>Axa</td>\n<td>OC + NNW + assistance</td>\n<td>758 zł</td>\n<td>10 000 zł</td>\n</tr>\n<tr>\n<td>Benefia</td>\n<td>OC + NNW</td>\n<td>1065 zł</td>\n<td>30 000 zł</td>\n</tr>\n<tr>\n<td>LINK4</td>\n<td>OC + NNW + assistance</td>\n<td>866,31 zł</td>\n<td>20 000 zł</td>\n</tr>\n<tr>\n<td>MTU</td>\n<td>OC + NNW</td>\n<td>934 zł</td>\n<td>15 000 zł</td>\n</tr>\n<tr>\n<td>Uniqa</td>\n<td>OC + NNW + assistance</td>\n<td>1618 zł &#8211; 1676 zł</td>\n<td>15 000 zł</td>\n</tr>\n</tbody>\n</table>\n<p>Amelia może mieć ubezpieczenie z sumą od 10 000 zł do nawet 50 000 zł, płacąc ok. 800-900 zł za NNW w pakiecie z OC i assistance.</p>\n<h2 id=\"czy-mozna-kupic-nnw-krotkoterminowe\">Czy można kupić NNW samochodu na kilka dni albo 3 miesiące?</h2>\n<p>Jeśli np. 4 miesiące po zawarciu umowy OC podpiszesz umowę ubezpieczenia NNW, będzie ona obowiązywać do końca umowy OC. Firmy ubezpieczeniowe oferują NNW komunikacyjne najczęściej w pakiecie z OC i AC lub pod warunkiem posiadania jednego z nich.</p>\n<p>Krótkoterminowe NNW jest dostępne jako ubezpieczenie turystyczne, które jest przypisane do osoby, a nie do samochodu.</p>\n<h2 id=\"czy-mozna-kupic-nnw-ubezpieczajac-przyczepke\">Czy można kupić NNW do przyczepki?</h2>\n<p>Nie, bo zarówno na przyczepie, jak i naczepie nie można przewozić pasażerów.</p>\n<h2 id=\"czy-nnw-jest-przypisane-do-samochodu\">Czy NNW jest przypisane do pojazdu?</h2>\n<p>Tak, dlatego obejmuje kierowców i pasażerów samochodu uczestniczących w wypadku, a nie wybrane osoby, zidentyfikowane w umowie ubezpieczenia. Oczywiście mogą być wyjątki, jak wspomniane ubezpieczenie PZU Auto NNW Max, które wymaga podania imion i nazwisk kierowcy i pasażerów w umowie.</p>\n<h2 id=\"jak-i-kiedy-zglosic-szkode-z-nnw-komunikacyjnego\">Jak zgłosić szkodę z NNW komunikacyjnego?</h2>\n<p>W umowie ubezpieczenia znajdziesz informację o maksymalnym terminie zgłoszenia szkody z NNW. <strong>W przypadku Link4 jest to 14 dni od powzięcia informacji o zaistnieniu zdarzenia, czyli od momentu, w którym wiadomo o wypadku. </strong></p>\n<p>Przykładowo: pożyczasz samochód kuzynowi, który jedzie z Twoim wujostwem na weekend w góry. Wieczorem masz imprezę firmową i dopiero kolejnego dnia widzisz listę nieodebranych połączeń. Dowiadujesz się, że rodzina miała wypadek. Od tego momentu masz 2 tygodnie na zgłoszenie szkody &#8211; im szybciej to zrobisz, tym lepiej.</p>\n<p>Możesz zgłosić szkodę telefonicznie, e-mailowo, przez formularz online na stronie ubezpieczyciela.</p>\n<p>Jeśli <strong>przekroczysz termin podany w umowie</strong>, ubezpieczyciel może np. zmniejszyć odszkodowanie. Dlaczego? Może okazać się, że przez późniejsze zgłoszenie pojawiły się trudności z ustaleniem szczegółów przebiegu zdarzenia, a ubezpieczyciel musi udowodnić związek przyczynowy pomiędzy wypadkiem a trwałym uszczerbkiem na zdrowiu czy śmiercią.</p>\n<p>Po zgłoszeniu szkody z NNW rozpoczyna się jej likwidacja. Ubezpieczyciel informuje o wszystkich potrzebnych dokumentach i kontaktuje się z lekarzami opiekującymi się osobą poszkodowaną po wypadku. Oprócz tego wskazuje dodatkowych konsultantów medycznych, którzy mają zbadać lub poddać obserwacji klinicznej poszkodowaną osobę, aby ustalić procent trwałego uszczerbku na zdrowiu.</p>\n<h2 id=\"czy-mozna-dostac-odszkodowanie-z-roznych-ubezpieczen-nnw\">Czy można dostać odszkodowania z kilku ubezpieczeń NNW?</h2>\n<p>Tak, świadczenia kumulują się, ale tylko za uszkodzenia ciała, rozstrój zdrowia i śmierć. Odszkodowanie pokrywające koszt leczenia, leków, środków opatrunkowych, rehabilitacji, sprzętu ortopedycznego itp. otrzymasz tylko z jednego ubezpieczenia, które pokryje faktyczne wydatki do limitu określonego w umowie.</p>\n<div class=\"insurer-advice example\" style=\"flex-direction: column;\">\n<p><span class=\"insurer-example\"><span>Przykład</span></span></p>\n<p>Jedziesz ze znajomymi nad jezioro na weekend. Kolega oferuje, że wyruszycie jego samochodem. Niestety macie pecha. Aby uniknąć zderzenia z innym samochodem, który porusza się, jakby jego kierowca był nietrzeźwy, kolega gwałtownie skręca… Odzyskujesz przytomność w szpitalu, dowiadujesz się, że masz skomplikowane złamania. Możesz zgłosić szkodę osobową zarówno z własnego NNW w życiu prywatnym, jak i samochodu, którym jechaliście. Ponadto należy Ci się odszkodowanie z OC sprawcy. Rekompensata z OC nie wyklucza odszkodowania z NNW.</p>\n</div>\n<h2 id=\"czy-nnw-obejmuje-ochrona-np-zlamanie-nogi-podczas-wysiadania-z-auta\">Czy odszkodowanie z NNW przysługuje za szkodę powstałą podczas wysiadania z samochodu?</h2>\n<p>Tak, za trwały uszczerbek na zdrowiu powstały zarówno podczas <strong>wysiadania z pojazdu, jak i wsiadania do niego</strong>, o ile zdarzenie nie figuruje na liście wyłączeń odpowiedzialności w umowie.</p>\n<p>Przykładowo: jeśli ubezpieczony samochód bierze udział w rajdzie, wyścigu lub innych zawodach sportowych, w dodatku niekoniecznie legalnych, i podczas nich kierowca lub pasażer odniesie obrażenia w trakcie wysiadania z auta, ubezpieczyciel odmówi wypłaty odszkodowania.</p>\n<h2 id=\"jakie-sa-wylaczenia-odpowiedzialnosci-w-ubezpieczeniu-nnw\">Kiedy odszkodowanie z NNW nie zostanie wypłacone?</h2>\n<p>Czy wiesz, że jako osoba poszkodowana w wypadku możesz nie dostać odszkodowania z NNW, jeśli z pełną świadomością zgodziłeś-/aś się na jazdę z kierowcą pod wpływem alkoholu, odurzonym narkotykami, środkami psychotropowymi itp.?<br />\nUmowa ubezpieczenia zawiera listę zdarzeń, które nie są objęte ochroną TU.<br />\nOprócz tego <strong>wyłączenia odpowiedzialności w NNW</strong> mogą obejmować zdarzenia spowodowane:</p>\n<ul>\n<li>umyślnie,</li>\n<li>przez kierowcę bez uprawnień do kierowania pojazdem,</li>\n<li>w związku z popełnieniem przestępstwa lub jego próbą,</li>\n<li>pojazdem bez ważnej rejestracji lub badań technicznych (bierze się to pod uwagę, jeśli zły stan techniczny pojazdu mógł się przyczynić do wypadku),</li>\n<li>podczas rajdów, pokazów, wyścigów, konkursów i innych imprez sportowych,</li>\n<li>wskutek działań wojennych, terrorystycznych, rozruchów, strajków, wojny domowej, niepokojów społecznych, stanu wojennego lub wyjątkowego,</li>\n<li>podczas nauki jazdy,</li>\n<li>w czasie odpłatnego wynajmu pojazdu.</li>\n</ul>\n<p>Przed podpisaniem umowy <strong>sprawdź listę wyłączeń odpowiedzialności</strong>, ponieważ zapisy mogą się różnić w zależności od firmy ubezpieczeniowej i wariantu NNW.</p>\n<h2 id=\"jak-wypowiedziec-umowe-ubezpieczenia-nnw\">Czy NNW trzeba wypowiedzieć?</h2>\n<p>Ubezpieczenie NNW wygasa automatycznie:</p>\n<ul>\n<li>na koniec umowy,</li>\n<li>jeśli sprzedasz pojazd (wyjątek: ubezpieczyciel może przenieść prawa z ubezpieczenia, jeśli właściciel pojazdu sprzedaje go osobie dotychczas ubezpieczającej),</li>\n<li>kiedy wyrejestrujesz pojazd albo zarejestrujesz go za granicą,</li>\n<li>jeżeli Twój pojazd zostanie skradziony (wtedy musisz udokumentować trwałą i zupełną utratę pojazdu, czyli np. przedstawić notatkę policyjną poświadczającą zgłoszenie kradzieży auta),</li>\n<li>w dniu przekazania pojazdu do stacji demontażu (ubezpieczyciel potrzebuje tylko zaświadczenia ze stacji).</li>\n</ul>\n<p>Jeśli ubezpieczasz samochód niezwiązany z działalnością gospodarczą, możesz <strong>odstąpić od umowy w ciągu 30 dni od dnia jej zawarcia</strong> na okres dłuższy niż 6 miesięcy. Przedsiębiorcy mają na to tylko 7 dni od dnia zawarcia umowy.</p>\n<p>Ubezpieczyciel może Ci wypowiedzieć umowę, jeśli:</p>\n<ul>\n<li>nie opłacisz składki w terminie i zignorujesz wezwanie do zapłaty,</li>\n<li>po podpisaniu umowy okaże się, że np. stan techniczny samochodu odbiega od deklarowanego i będzie to miało wpływ na zmianę składki. Wtedy obie strony mogą wypowiedzieć umowę.</li>\n</ul>\n<h2 id=\"dlaczego-warto-miec-nnw-komunikacyjne\">Czy warto mieć NNW komunikacyjne?</h2>\n<p>Tak, bo dzięki nawet małej składce w wysokości kilkudziesięciu złotych możesz zyskać ochronę finansową o wartości nawet kilkudziesięciu tysięcy złotych i większej. <strong>Koszt NNW jest nieporównywalnie mały w stosunku do wartości wsparcia finansowego po wypadku.</strong></p>\n<p>W zależności od wariantu NNW, który wybierzesz, możesz dostać:</p>\n<ul>\n<li>rekompensatę finansową za trwały uszczerbek na zdrowiu,</li>\n<li>odszkodowanie pokrywające koszty leczenia i rehabilitacji,</li>\n<li>wsparcie finansowe w okresie, w którym nie jesteś wstanie pracować.</li>\n</ul>\n<p>Szukając <a href=\"https://mubi.pl/poradniki/kalkulator-taniego-oc/\">najtańszego OC komunikacyjnego</a>, możesz zdecydować się na pakiet z NNW. Ubezpieczenie jest dodawane albo gratis do OC, albo w cenie biletu do kina. Warto wybrać tę opcję, nawet jeśli to wariant z niską sumą ubezpieczenia. Po wypadku liczy się każde zewnętrzne wsparcie finansowe.</p>\n<div class=\"recapitulation\">\n<h3><span>Podsumowanie</span></h3>\n<ul>\n<li>NNW komunikacyjne jest dobrowolne. Ochrania finansowo kierowcę i pasażerów ubezpieczonego pojazdu, do którego jest przypisane.</li>\n<li>NNW samochodowe obejmuje trwałe następstwa nieszczęśliwych wypadków związanych z ruchem pojazdu mechanicznego i jego używaniem.</li>\n<li>Odszkodowanie z NNW jest wypłacane za śmierć osób, a także rozstrój zdrowia i uszkodzenia ciała powodujące trwały uszczerbek na zdrowiu. Ponadto ubezpieczyciele pokrywają koszty leczenia szpitalnego, rehabilitacji, zakupu sprzętu ortopedycznego, pogrzebu itp.</li>\n</ul>\n</div>\n","featured_media":null,"date":"5 sierpień 2019","modified":"5 sierpień 2019","author":{"name":"Joanna Gołacka","path":"/poradniki/author/joanna-golacka/","description":"Pasjonatka słowa pisanego. Specjalność: psychologia i finanse. Moją misją jest przekładanie skomplikowanych zagadnień na język zrozumiały dla każdego. Jako redaktor Mubi.pl wspieram kierowców przy zakupie ubezpieczeń i biorę pod lupę wszelkie formalności związane z posiadaniem samochodu.","avatar_urls":{"wordpress_96":"https://secure.gravatar.com/avatar/a83c9d001a340ae5ff4140cc9eed6c39?s=96&d=mm&r=g"}}},"site":{"siteMetadata":{"title":"Gatsby Default Starter","description":"Kick off your next, great Gatsby project with this default starter. This barebones starter ships with the main Gatsby configuration files you might need."}}},"pageContext":{"isCreatedByStatefulCreatePages":false,"id":"cc305518-29dc-53aa-9b58-502fe2e1dd4c"}}}